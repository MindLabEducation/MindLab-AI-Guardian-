Έργο της ομάδας MindLab-AI Guardian για τον 6ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ

Η ομάδα μας, αποτελούμενη από μαθητές Γυμνασίου, αναλαμβάνει το έργο "AI Guardian" για τον 6ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ. Η ανάπτυξη του προγράμματος θα επικεντρωθεί στην αναγνώριση και κατηγοριοποίηση μηνυμάτων και e-mails ως spam ή phishing, χρησιμοποιώντας προγραμματισμό σε Python και τεχνικές τεχνητής νοημοσύνης.
Κεντρική ιδέα του έργου μας είναι η δημιουργία μιας εφαρμογής που θα επιτρέπει στον χρήστη να ελέγχει την ασφάλεια των μηνυμάτων που λαμβάνει. Αρχικά, ο χρήστης θα εισάγει ένα κείμενο ή θα αντιγράφει το e-mail που έλαβε, και το πρόγραμμα θα αναλύει το κείμενο χρησιμοποιώντας τον αλγόριθμο Naive Bayes classifier.
Η εφαρμογή παράλληλα, θα δίνει στον χρήστη τη δυνατότητα να πραγματοποιήσει αναζήτηση στο διαδίκτυο για σχετικές αναφορές και κριτικές από άλλους χρήστες που έχουν λάβει παρόμοια μηνύματα. Επιπλέον, η εφαρμογή μας μπορεί να επιλέξει να έχει πρόσβαση σε δεδομένα από το διαδίκτυο, για επιπλέον ενημέρωση και ανάλυση.
Ένα ακόμη χαρακτηριστικό που προσθέτουμε είναι η δυνατότητα της εφαρμογής να πραγματοποιεί live check των e-mails του χρήστη, εντοπίζοντας αν είναι spam ή όχι και παρέχοντας σχετικά προειδοποιητικά μηνύματα, όταν ο χρήστης το επιλέγει.
Τα λογισμικά που θα χρησιμοποιηθούν για την υλοποίηση του έργου είναι:
•	Python για τον προγραμματισμό
•	Naive Bayes classifier για την ταξινόμηση των δεδομένων
•	Πρόσβαση σε δεδομένα από το διαδίκτυο για επιπλέον ενημέρωση
•	Επικοινωνία με τον χρήστη μέσω γραφικού περιβάλλοντος
Σκοπός της εφαρμογής είναι να προσφέρει ένα ισχυρό εργαλείο για την προστασία του χρήστη από απειλές όπως το spam και το phishing, ενώ παράλληλα παρέχει επιπλέον λειτουργίες όπως live check και αναζήτηση αναφορών από άλλους χρήστες.
